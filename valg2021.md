Nå er valget over for denne gang, og det blir ny regjering med AP, SP og sannsynligvis også SV på kjøpet. 
Som konservativt anlagt skulle man jo helst sett et annet resultat, men nå må man holde seg til realitetene. 
Den forrige koalisjonsregjeringen var også et kompromiss, mellom 4, og etter hvert 3, partier som er uenige om 
ganske mye. På samme måte som H, FrP, V og KrF klarte å komme frem til en felles plattform, vil sannsynligvis 
vinnerne av 2021-valget klare det samme. 

Ikke alt var perfekt med den forrige regjeringen heller, og det er sannsynlig at en ny rød-grønn regjering vil innføre 
tiltak som også fra et borgerlig ståsted oppleves som positivt. De vil nok også innføre andre ting som vil være negative 
for samfunnsutviklingen - sett med konservative øyne. Likevel er jeg overbevist om at *ønsket om en positiv utvikling i samfunnet* 
er underliggende for både den rød-grønne vinnersiden og for den blå-gul-blå-grønne tapersiden. 

## Positive saker fra de rød-grønne
Med utgangspunkt i Arbeiderpartiets liste over saker de vil fremme forslag om i Stortinget i løpet av de første 
100 dagene etter regjeringsskifte, kan det være greit å trekke frem saker som antakeligvis vil føre til et bedre samfunn. 
